= Архитектура система

У овом поглављу описана је архитектура развијеног система кроз две целине. Најпре је представљен концептуални модел решења, који приказује логичку организацију система, његове главне компоненте и односе између њих. Након тога дат је преглед кључних функционалности система, које описују токове надзора сервиса, ажурирање њиховог стања, руковање неуспесима, евидентирање метрика и генерисање алармних сигнала.

== Концептуални модел система

Архитектура система организована је тако да јасно раздваја кључне функционалности и омогућава једноставно проширивање и одржавање решења. У основи, систем се састоји од конфигурационог слоја, централног радног оквира за надзор, сервиса који се проверавају и компоненти за метрике и аларме. Ове целине међусобно сарађују кроз једноставне и добро дефинисане токове података. На слици #link(<fig:system_high_level>)[4] приказан је концептуални модел система.

#figure(image("../slike/system_high_level.png", width: 70%),
  caption: [
    Концептуални модел система. 
  ]
)<fig:system_high_level>

=== Конфигурациони слој
Конфигурациони слој представља улазну тачку система у којој се дефинишу сви релевантни параметри надзора. У њему се наводе сервиси који се прате, типови провера које треба извршавати, интервали и прагови на основу којих се доносе одлуке о исправности. Овај слој омогућава да се понашање система прилагоди различитим окружењима без потребе за изменама у самом радном оквиру, чиме се постиже флексибилност и лако одржавање.

=== Радни оквир за праћење активности сервиса
Радни оквир за праћење активности сервиса представља језгро система и задужен је за извршавање свих операција надзора. На основу учитане конфигурације, овај модул иницира периодичне провере, обрађује резултате добијене од сервиса и одређује у ком се стању рада они налазе. У оквиру овог модула доносе се и одлуке о покретању корективних акција, попут поновног покретања сервиса. Радни оквир функционише као централни чвор који координише интеракцију између свих осталих компоненти система.

#pagebreak()

=== Надгледани сервиси
Надгледани сервиси представљају апликације, микросервисе или друге функционалне јединице чија је активност предмет праћења. Радни оквир се периодично повезује са сваким сервисом како би утврдио да ли он функционише у очекиваном режиму. На основу добијене повратне информације, радни оквир процењује доступност, исправност и стање сваке јединице. У концептуалном моделу сервиси су логички груписани у оквиру извршног окружења, али остају независни од конкретне технологије или платформе на којој се извршавају.

=== Компоненте за метрике и аларме
Компонента за метрике служи за бележење информација о успешно или неуспешно извршеним проверама, као и о променама у стању сервиса током времена. Ове информације представљају основу за каснију анализу понашања система и могу се користити за визуелизацију или праћење историје стабилности. Поред тога, радни оквир генерише и алармне сигнале који указују на критичне проблеме, као што су већи број узастопних неуспеха или потпуна недоступност сервиса. Метрике и аларми представљају излазни слој система и не зависе од конкретног механизма за њихову даљу обраду.

== Функционалности система

У наставку су издвојене кључне функционалности које радни оквир реализује. Оне представљају основне токове извршавања у оквиру система и описују на који начин радни оквир учитава конфигурацију, покреће периодичне провере, обрађује резултате, доноси одлуке о стању сервиса и иницира корективне мере када је то неопходно. У табели #link(<tbl:functionalnosti>)[1] дат је преглед свих функционалности на високом нивоу и њихови описи.

#figure(
  table(
    columns: 2,
    align: (col, row) => (left,left).at(col),
    inset: 6pt,
    [Функционалност], [Опис],
    [Иницијализација система], [Радни оквир чита _YAML_ фајл, поставља почетна стања и припрема компоненте за рад.],
    [Извршавање циклуса провера активности сервиса], [Радни оквир периодично упућује захтеве дефинисаним сервисима како би проверио њихову доступност.],
    [Обрада резултата провере], [Одговори добијени од сервиса анализирају се како би се утврдила успешност провера.],
    [Управљање животним циклусом сервиса], [На основу резултата систем ажурира тренутно стање посматраног сервиса.],
    [Руковање неуспесима и покретање корективних акција], [Када се детектује више узастопних неуспеха, систем активира корективне мере.],
    [Генерисање и бележење метрика], [Током рада система бележе се метрике о успесима, неуспесима и променама стања сервиса, које се користе за анализу система.],
    [Генерисање аларма], [При критичним стањима или продуженој недоступности сервиса систем генерише аларме.]
  ),
  caption: [Преглед функционалности радног оквира за проверу активности сервиса.]
)<tbl:functionalnosti>

#pagebreak()

=== Иницијализација система

Радни оквир се покреће на основу конфигурационе датотеке у _YAML_ формату коју је дефинисао корисник или администратор, а чија је логичка 
структура приказана у табели #link(<tbl:yaml_konfiguracija>)[2]. Након покретања, радни оквир приступа конфигурацији и преузима податке о сервисима који се надзиру, 
врстама провера које треба да се извршавају и параметрима који одређују понашање система. _Config Loader_ учитава садржај конфигурације, валидира структуру и припрема 
све неопходне информације за даљу употребу. Радни оквир за проверу активности сервиса затим обрађује преузете податке, иницијализује своје унутрашње компоненте, поставља почетна стања 
сервиса и припрема систем за извршавање периодичних циклуса провере активности.

#figure(
  table(
    columns: 2,
    align: (col, row) => (left, left).at(col),
    inset: 6pt,
    [Параметар], [Опис],
    [_containers_],
    [Листа сервиса који се надзиру. Сваки елемент садржи назив сервиса и параметре провера.],
    [_name_],
    [Јединствени идентификатор сервиса у оквиру система надзора.],
    [_startupProbe_ / _livenessProbe_ / _readinessProbe_],
    [Дефиниције различитих типова провера које се извршавају над сервисом.],
    [_httpGet_ / _tcpSocket_ / _grpcCheck_],
    [Параметри специфични за изабрани метод провере: путања и порт за _HTTP_, порт за _TCP_, назив _gRPC_ сервиса за _gRPC_.],
    [_path_],
    [Рута контролера или endpoint-а на коју се упућује _HTTP_ захтев у циљу провере стања сервиса.],
    [_port_],
    [Порт на којем сервис очекује проверу (важи за све методе).],
    [_host_],
    [Име сервиса или контејнера у оквиру извршног окружења преко кога се успоставља комуникација.],
    [_initialDelaySeconds_],
    [Време које систем чека пре извршавања прве провере.],
    [_periodSeconds_],
    [Интервал између узастопних провера током рада система.],
    [_failureThreshold_],
    [Број узастопних неуспеха након којих се сервис сматра неисправним.]
  ),
  caption: [Структура конфигурационе _YAML_ датотеке]
)<tbl:yaml_konfiguracija>

На слици #link(<fig:config_diagram>)[5] приказан је дијаграм секвенце који илуструје описани ток учитавања конфигурације и иницијализације система.

#figure(image("../slike/diagram5.svg", width: auto),
  caption: [
    Дијаграм секвенце који описује ток иницијализације система. 
  ]
)<fig:config_diagram>

=== Извршавање циклуса провере активности сервиса
Радни оквир периодично покреће циклус провере активности сервиса у складу са интервалима дефинисаним у конфигурационој датотеци. Током сваког циклуса радни оквир приступа сервисима који су наведени за надзор и одређује врсту провере (покретање, спремност, активност) као и метод комуникације који је предвиђен за тај сервис (_HTTP_, _TCP_ или _gRPC_). Након припреме параметара провере радни оквир иницира комуникацију упућивањем захтева за проверу активности ка сервису. Сервис затим враћа информацију о свом тренутном стању, као што су доступност или грешка у раду. 

=== Обрада резултата провере
По пријему одговора сервиса, систем приступа интерпретацији добијених података како би одредио исход текуће провере. У овој фази изводи се анализа која класификује резултат као успех или неуспех, без обзира на то који је метод комуникације коришћен. Обрађени резултат се затим бележи у унутрашње структуре система и служи као улаз за наредне кораке као што су ажурирање животног циклуса сервиса, генерисање метрика и по потреби, активирање механизама за корективне акције или алармирање.

Извршавање циклуса провере активности сервиса и обрада резултата представљају две уско повезане фазе које чине једну логичку целину надзора сервиса. Прво се иницира и извршава провера стања сервиса, а затим се добијени резултат тумачи и евидентира као основ за даље одлуке у систему. На слици #link(<fig:health_check_diagam>)[6] приказан је ток који обухвата покретање циклуса провере активности сервиса, комуникацију са сервисом, као и обраду и бележење резултата провере.

#figure(image("../slike/diagram3.svg", width: 45%),
  caption: [
    Дијаграм секвенце који описује ток комуникацијe са сервисом који се надзире.
  ]
)<fig:health_check_diagam>

=== Управљање животним циклусом сервиса 
Након обраде резултата појединачних провера, систем ажурира стање сервиса на основу више узастопних успеха или неуспеха. Оцену не одређује једна провера, већ се посматра понашање сервиса током више узастопних циклуса провере активности, како би се разликовале краткотрајне сметње од стварних проблема у раду. На овај начин сервис може бити означен као здрав (енгл. _Healthy_) или нездрав (енгл. _Unhealthy_) у контексту провера активности, односно као спреман (енгл. _Ready_) или неспреман (енгл. _NotReady_) у случају провера спремности. Прелазак из једног у друго стање заснива се на праговима дефинисаним у конфигурационој датотеци (броју узастопних неуспеха након којих се сервис сматра неисправним).

#pagebreak()

=== Руковање неуспесима и покретање корективних акција

Након што систем ажурира стање сервиса на основу резултата провера, он паралелно прати и број узастопних неуспеха. Уколико тај број пређе праг дефинисан у конфигурационој датотеци, сервис се означава као _Unhealthy_, а систем активира корективну меру са циљем опоравка сервиса. У овом систему корективна мера подразумева поновно покретања сервиса у оквиру _Docker_ окружења, чиме се омогућава да систем аутоматски реагује на детектовани проблем.

Поступак поновног покретања се спроводи тако што систем упућује команду _Docker_-у да поново покрене одговарајући контејнер. Након рестарта сервис улази у нови циклус провере активности сервиса, где се поново процењује његово стање на основу резултата наредних провера. На слици #link(<fig:health_check_diagam_with_reset>)[7] приказан је дијаграм секвенце који илуструје ток доношења одлука о поновном покретању и наставак циклуса провере активности сервиса након корективне акције.

#figure(image("../slike/docker_diagram.svg", width: 65%),
  caption: [
    Дијаграм секвенце који описује циклус провере активности сервиса са корективним акцијама.
  ]
)<fig:health_check_diagam_with_reset>


// #pagebreak()

=== Генерисање и бележење метрика

Током рада система систем континуирано генерише метрике које описују понашање надзираних сервиса и самог механизма надзора. На основу резултата појединачних провера и ажурираних стања сервиса бележе се, између осталог, информације о броју извршених провера, броју успешних и неуспешних провера по сервису, као и о променама стања (нпр. прелазак из _Healthy_ у _Unhealthy_ или обрнуто). На овај начин се гради историја која омогућава да се уоче обрасци понашања и дугорочни трендови у стабилности система. Овако прикупљене метрике излажу се кроз јединствен интерфејс који може да користи спољашњи систем за надгледање. На слици #link(<fig:metrics>)[8] приказан је дијаграм секвенце који описује циклус генерисања и бележења метрика.

#figure(image("../slike/diagram4.svg", width: 40%),
  caption: [
    Дијаграм секвенце који описује циклус генерисања и бележења метрика.
  ]
)<fig:metrics>

=== Генерисање аларма
Поред бележења метрика, систем је задужен и за препознавање критичних стања сервиса и генерисање алармних сигнала када је то неопходно. На основу интерног стања сервиса, броја узастопних неуспеха, покушаја поновног покретања или дужине периода недоступности, систем процењује да ли је потребно да се о конкретном проблему обавесте корисници или спољашњи систем за алармирање. Када су услови за аларм испуњени, формира се опис догађаја који садржи релевантне информације (нпр. који сервис је погођен, који је тип проблема и када је настао) и тај опис се прослеђује компоненти задуженој за даље дистрибуирање аларма. На слици #link(<fig:alerts>)[9] приказан је дијаграм секвенце који описује циклус генерисања аларма.

#figure(image("../slike/diagram2.svg", width: 65%),
  caption: [
    Дијаграм секвенце који описује циклус генерисања аларма.
  ]
)<fig:alerts>